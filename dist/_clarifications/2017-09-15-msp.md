---
title: Які заклади можуть підключитись до системи eHealth
excerpt: ""
layout: document
clarification_types:
- "Закладам"
- "Розробникам"
date: '2017-09-15T00:00:05.000+00:00'
---

Наразі система eHealth запущена у тестовому режимі та пропонує функціонал для електронної підтримки впровадження реформи фінансування системи охорони здоров’я на первинному рівні.

Тож згідно з [наказом](http://portal.ehealth.world/uploads/2017/09/15/dn-20170907-1060.pdf) Міністерства охорони здоров’я від 07.09.2017 № 1060 про тестовий режим системи:
“у запровадженні у тестовому режимі функціонування компонентів електронної системи обміну медичною інформацією беруть участь Міністерство охорони здоров’я України, добровільно і на безоплатній основі – оператори електронних медичних інформаційних систем (за згодою), *суб’єкти господарювання, що мають право надавати первинну медичну допомогу (за згодою)*, лікарі, що надають первинну медичну допомогу (за згодою), та пацієнти (за згодою)”.
 
Тобто до системи eHealth наразі можуть підключитись приватні та бюджетні заклади охорони здоров’я, а також фізичні особи - підприємці,, які згідно законодавства України мають право надавати первинну медичну допомогу.
 
Згодом, коли буде підготовлений функціонал для інших рівнів надання допомоги та сервісів, медичні заклади усіх форм власності та інші установи, які їх надають зможуть працювати у системі eHealth.
