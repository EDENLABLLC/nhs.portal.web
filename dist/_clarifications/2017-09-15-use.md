---
title: Чи обов’язково використовувати систему eHealth
layout: document
clarification_types:

date: '2017-09-15T00:00:04.000+00:00'
---

Система eHealth впроваджується поступово та добровільно.

Першими розробляються сервіси для роботи з первинною ланкою як електронна підтримка для реформи фінансування. Ці електронні сервіси закладатимуть фундамент для належної роботи системи у майбутньому - реєстрації та співпраці усіх задіяних закладів та основних користувачів. В подальшому система буде логічно розвиватись до впровадження єдиної електронної медичної картки для кожного українця.

Наразі система eHealth запущена у тестовому режимі згідно з [наказом]() Міністерства охорони здоров’я від 07.09.2017 № 1060, де зазначено, що:
“у запровадженні у тестовому режимі функціонування компонентів електронної системи обміну медичною інформацією беруть участь Міністерство охорони здоров’я України, добровільно і на безоплатній основі – оператори електронних медичних інформаційних систем (за згодою), суб’єкти господарювання, що мають право надавати первинну медичну допомогу (за згодою), лікарі, що надають первинну медичну допомогу (за згодою), та пацієнти (за згодою)”.

Тобто наразі використання системи eHealth є добровільним. Однак згідно з проектом закону [№6327]() “Про державні фінансові гарантії надання медичних послуг та лікарських засобів” з 1 серпня 2018 року інформація внесена до системи eHealth буде єдиною підставою для оплати послуг надавачеві медичних послуг.
