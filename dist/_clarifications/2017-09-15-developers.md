---
title: Як розробникам підключитись до системи eHealth?
excerpt_separator: <!--more-->
layout: document
clarification_types:
- "Розробникам"
date: '2017-09-15T00:00:05.000+00:00'
---

Вся розробка системи eHealth є відкритою і з нею можна ознайомитися на майданчику GitHub<!--more--> за посиланням: [https://github.com/ehealth-ua/api-spec](https://github.com/ehealth-ua/api-spec)
 
АРІ доступне за цим посиланням [http://docs.ehealthapi1.apiary.io/#reference](http://docs.ehealthapi1.apiary.io/#reference)
 
Є два варіанти приєднання розробників МІС до єдиного державного компоненту системи eHealth:

1.	Отримати ключі доступу до єдиного державного компоненту системи eHealth з приєднанням до обговорення ідей та документів.
2.	Отримати ключі доступу до єдиного державного компоненту системи eHealth без приєднання до такого обговорення.
 
## Етап 1
Щоб брати участь у попередньому обговоренні ідей та документів, зустрічах та активно співпрацювати з технічними та комунікаційними командами Проектного офісу, необхідно ознайомитись та підтримати Меморандум від 16.03.2017 ([Меморандум 3](http://portal.ehealth.world/uploads/2017/09/15/1492178612_memorandum3.pdf)).
Щоб приєднатися до обговорення та підтримати Меморандум 3 (і автоматично Меморандуми 1 та 2), необхідно надіслати офіційний запит на згоду з Меморандумом 3 на електронну адресу bugay@ti-ukraine.org
Згідно з Меморандумом 3, координатором виконавчого процесу, в тому числі співпраці з бізнесом/розробниками, є Проектний Офіс  (ПО) при ГО "Трансперенсі Інтернешнл Україна" (ТІ Україна).
Підтримуючи Меморандум 3, представники бізнесу/розробників визнають всі його принципи, підтверджують своє бажання співпрацювати з проектним офісом як координатором виконавчого процесу та погоджуються на партнерські, взаємоповажні стосунки з представниками ПО.
Звертаємо вашу увагу, що в Преамбулі Меморандуму 3 вказано, що він базується на цілях та принципах, визначених у Меморандумах від 25.11.2016 ([Меморандум 1](http://portal.ehealth.world/uploads/2017/09/15/1492073167_memorandum1.pdf)) та 22.12.2016 ([Меморандум 2](http://portal.ehealth.world/uploads/2017/09/15/1492178576_memorandum2.pdf)) щодо створення в Україні прозорої та ефективної електронної системи охорони здоров'я.
 
## Етап 2
Представників організації буде додано до всіх комунікаційних каналів, розміщено логотип у розділі Партнери на сайті системи eHealth, залучено до попередніх обговорень документів та стратегій.
 
## Етап 3
Для технічного приєднання вашого програмного продукту до центрального державного компоненту і появи у розділі “Реєстрація” на сайті системи eHealth, необхідно:

1.	Ознайомитися з Регламентом
2.	Подати заявку на приєднання до регламенту (за процедурою, що вказана у регламенті)
3.	Пройти офіційну програму тестування
