---
title: Як і де отримати ЕЦП?
layout: document
clarification_types:
- "Закладам"
- "Лікарям"
date: '2017-09-15T00:00:05.000+00:00'
---

Для реєстрації в системі медичних закладів, лікарів, декларацій про вибір пацієнтом лікаря<!--more-->, а також для виписки електронних рецептів дані, які вводяться до системи, мають бути завірені електронними цифровими підписами (ЕЦП), виданими Акредитованим центром сертифікації ключів (АЦСК).

### Хто має отримати ЕЦП та який тип ЕЦП для роботи з системою?
Для реєстрації в системі постачальників медичних послуг усіх форм власності дані про постачальника мають бути підписані його керівником (офіційним підписантом цього суб’єкту господарювання). При цьому керівник (наприклад, головний лікар центру первинної медико-санітарної допомоги) має використовувати ЕЦП юридичної особи, який він отримав як керівник закладу.
Для подальшої роботи з системою важливо також, щоб головний бухгалтер, уповноважені особи та лікарі первинної ланки, які працюватимуть з системою, отримали ЕЦП як працівники юридичної особи.

Лікарям первинної ланки (сімейним лікарям, терапевтам, педіатрам) для реєстрації у системі і подальшого підписання декларацій про вибір лікаря пацієнтом можуть користуватися своїми ЕЦП фізичних осіб. Але для роботи в майбутньому з електронними рецептами лікарі мають накладати свої службові ЕЦП як працівників медичного закладу - юридичної особи. Тому рекомендуємо лікарям одразу отримувати ЕЦП працівників юридичної особи.

### Хто видає ключі ЕЦП?

Ключі ЕЦП можна безкоштовно отримати від Акредитованого центру сертифікації ключів Інформаційно-довідкового департаменту Державної фіскальної служби України (АЦСК ІДД ДФС). Існують також інші акредитовані центри сертифікації ключів, які надають такі послуги на комерційній або іншій основі (наприклад, банк може безкоштовно видавати ЕЦП своїм клієнтам).

Повний список акредитованих центрів сертифікації ключів можна знайти в Електронному реєстрі суб’єктів сфери ЕЦП на сайті Центрального засвідчувального органу Міністерства юстиції України:
<a style="color: #4880ed" href="https://www.czo.gov.ua/ca-registry" target="_blank">https://www.czo.gov.ua/ca-registry</a>

Система eHealth забезпечує підтримку формату ключів ЕЦП, виданих АЦСК ІДД ДФС, а також АЦСК органів юстиції України, АЦСК «Україна», АЦСК ПАТ КБ «ПРИВАТБАНК» та продовжують приєднуватись інші АЦСК.

Нижче, для прикладу, наведено інформацію щодо процедури отримання ключів ЕЦП від Акредитованого центру сертифікації ключів Інформаційно-довідкового департаменту Державної фіскальної служби України. Повністю ця інформація доступна на сайті АЦСК ІДД ДФС (http://acskidd.gov.ua).

### Як отримати ЕЦП юридичної особи від АЦСК ІДД ДФС?

Загальну інформацію про отримання послуг ЕЦП від АЦСК ІДД ДФС можна знайти тут:
<a style="color: #4880ed" href="https://acskidd.gov.ua/r_kor" target="_blank">https://acskidd.gov.ua/r_kor</a>

Процедуру отримання ключів ЕЦП юридичної особи від АЦСК ІДД ДФС описано тут:
<a style="color: #4880ed" href="https://acskidd.gov.ua/ur_osoba" target="_blank">https://acskidd.gov.ua/ur_osoba</a>

Отримати послуги ЕЦП можна в представництвах АЦСК ІДД ДФС виключно у межах територіальної одиниці (області) державної реєстрації юридичної особи.

Адресу та іншу контактну інформацію найближчих представництв АЦСК ІДД ДФС можна знайти за посиланням:
<a style="color: #4880ed" href="http://acskidd.gov.ua/contacts" target="_blank">http://acskidd.gov.ua/contacts</a>

Для отримання послуг ЕЦП юридичною особою необхідно підготувати носії інформації (з’ємні флеш-носії, оптичні носії CD/DVD тощо, з розрахунку по одному на ключ), конверти (для кожного ключа, щоб запобігти доступу сторонніх осіб до ключової інформації) та відповідний пакет документів.
Зокрема для оформлення ЕЦП для співробітників юридичної особи необхідно мати оригінали та копії документів цих осіб,, а також копії документів, що підтверджують належність до юридичної особи та повноваження співробітників (наказ про призначення на посаду або трудовий договір).

Необхідні форми документів та зразки їх заповнення можна завантажити зі сторінки <a style="color: #4880ed" href="https://acskidd.gov.ua/ur_osoba" target="_blank">https://acskidd.gov.ua/ur_osoba</a>

З допомогою фахівців представництва АЦСК ІДД ДФС буде сформовано ключі, записано їх на електронні носії̈ та надано інструкції̈ з використання.

### Чи може довірена особа отримати ЕЦП у АЦСК ІДД ДФС замість заявника?
Так, у разі неможливості особистої присутності заявника в АЦСК ІДД ДФС, він може бути представлений довіреною особою.

У цьому випадку заявник надає оригінал та копію нотаріально посвідченої довіреності з відповідними повноваженнями (подання до ВПР реєстраційних документів заявника, вчинення необхідних реєстраційних дій, генерація особистих ключів заявника тощо), а також копію паспорта повіреного (копії 1-2 сторінок (3-6 за наявності відміток) або копія паспорта повіреного виготовленого у формі картки, що містить безконтактний електронний носій (копії лицьової та зворотної сторін) або паспорта громадянина України для виїзду за кордон з відміткою про постійне місце проживання в іноземній державі, засвідчену підписом власника.


### Як від АЦСК ІДД ДФС отримати ЕЦП фізичної особи-підприємця?
Процедуру отримання ЕЦП фізичною особою-підприємцем описано тут:
<a style="color: #4880ed" href="https://acskidd.gov.ua/fiz_osoba_pid" target="_blank">https://acskidd.gov.ua/fiz_osoba_pid</a>

### Як виглядає та у якому вигляді видається ЕЦП?
Під час процедури формування ЕЦП генерується пара з відкритого та закритого ключів, які відповідають один одному. Відкритий ключ потрібен для перевірки автентичності цифрового підпису, і розміщується на офіційному інформаційному ресурсі АЦСК ІДД ДФС. Знайти сертифікат відкритого ключа можна за посиланням
<a style="color: #4880ed" href="http://acskidd.gov.ua/certificates-search" target="_blank">http://acskidd.gov.ua/certificates-search</a>

Закритий (особистий) ключ ЕЦП записується на носій, який видається підписувачу. Це файл спеціального формату, і побачити його у списку файлів можна лише якщо у налаштуваннях папок носія активовано режим відображення прихованих файлів.

Підписувач має також *запам’ятати пароль для доступу до свого особистого ключа*. Цей пароль буде потрібно вводити під час накладання підпису.

<span style="color: red">Будьте уважні! У випадку втрати пароля, відновити його неможливо, і доведеться отримувати нові ключі ЕЦП!</span>

### Який термін дії отриманого ЕЦП?
Строк чинності ЕЦП від АЦСК ІДД ДФС становить *2 (два) роки* з моменту їх формування.
Якщо у вас вже є ЕЦП, варто переконатись чи він досі чинний.

### Як швидко можна отримати ЕЦП?
Власне процедура генерації ключів ЕЦП та паролів доступу до них займає кілька хвилин. Реальний час, потрібний для оформлення ЕЦП, залежить від завантаженості центру сертифікації ключів, та швидкості перевірки працівниками АЦСК пакету документів, наданого заявником.

### Куди звертатись за допомогою для оформлення ЕЦП?

У разі виникнення питань щодо реєстрації та отримання ЕЦП від АЦСК ІДД ДФС ви можете надіслати їх на електронну адресу inform@acskidd.gov.ua, зателефонувати до АЦСК ІДД ДФС за номером (044) 284-00-10 або звернутись до представництва у вашому регіоні. Контакти представництв доступні за посиланням:
<a style="color: #4880ed" href="http://acskidd.gov.ua/contacts" target="_blank">http://acskidd.gov.ua/contacts</a>
 
*Інформацію про процедуру оформлення ЕЦП за допомогою інших атестованих центрів сертифікації ключів (<a style="color: #4880ed" href="http://czo.gov.ua/ca-registry" target="_blank">http://czo.gov.ua/ca-registry</a>) необхідно шукати на сайтах відповідних центрів.*
 
