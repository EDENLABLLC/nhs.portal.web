---
title: Як організована система «Електронне здоров’я»?
layout: document
clarification_types:
- "Закладам"
- "Лікарям"
- "Розробникам"
- "Пацієнтам"
date: '2018-03-29T00:00:05.000+00:00'
---

Електронна система охорони здоров’я має бути безпечною, зручною та корисною для користувачів, сучасною та такою, що забезпечує обмін інформацією між різними медичними інформаційними системами<!--more--> - інтероперабельною.
Саме останній атрибут дозволить у майбутньому запровадити для кожного українця єдину електронну медичну картку.

Система складається з державного центрального компоненту (ЦБД) та медичних інформаційних систем.
Центральний державний компонент є точкою об’єднання медичних інформаційних систем і є невидимим для кінцевих користувачів - лікарів, пацієнтів, управлінців.

Кінцеві користувачі співпрацюватимуть з системою «Електронне здоров’я» виключно через медичні інформаційні системи.
Всі приватні інформаційні системи, що приєдналися до системи, представлені на сайті.
Перед тим, як потрапити до цього переліку, вони пройшли перевірку на відповідність технічним вимогам та правилам безпеки, співпрацюють з центральним компонентом, та безкоштовно надають гарантований пакет електронних сервісів.
