---
title: Як закладу підключити своїх працівників до системи eHealth?
excerpt_separator: <!--more-->
layout: document
clarification_types:
- "Закладам"
- "Лікарям"
date: '2017-09-15T00:00:05.000+00:00'
---

Як і реєстрація закладу, створення облікових записів працівників закладу та лікарів у системі eHealth<!--more--> відбувається через програмні рішення приватних медичних інформаційних систем, що приєднались до системи. Всі медичні інформаційні системи, які приєдналися до системи eHealth, співпрацюють з центральним державним компонентом, відповідають технічним вимогам та вимогам безпеки, надають однаковий гарантований пакет електронних сервісів та погоджуються надавати його безкоштовно.

Перелік медичних інформаційних систем, які вже приєдналися до системи eHealth, наведений на сайті системи

Після успішної реєстрації та створення облікового запису закладу з надання первинної медичної допомоги, керівник цього закладу може перейти до цього облікового запису.

У особистому кабінеті керівник може надати права доступу до облікового запису закладу відповідальному працівнику відділу кадрів.

Для цього необхідно мати:
* дані документів, що посвідчують особу працівника відділу кадрів (паспорт, ІПН)
* робочу адресу електронної пошти працівника відділу кадрів
* номер телефону, бажано мобільний, працівника відділу кадрів
* електронний цифровий підпис (ЕЦП) керівника цього закладу.

Процес надання права доступу працівнику відділу кадрів полягатиме у заповненні відповідних полів, після чого керівник має накласти свій ЕЦП як керівника закладу для підтвердження достовірності введених ним даних та збереження їх цілісності.

Після цього на вказану адресу електронної пошти працівника відділу кадрів надійде лист із запрошенням працювати в системі eHealth. Необхідно буде перейти за посиланням у листі для завершення створення облікового запису працівника у системі eHealth.

Після створення облікового запису працівника відділу кадрів цей працівник з’явиться в системі eHealth, отримає доступ до облікового запису закладу та зможе розпочати реєстрацію лікарів первинної ланки цього закладу (сімейних лікарів, терапевтів, педіатрів).

Для цього йому необхідно мати:
* дані документів, що посвідчують особу лікарів (паспорт, ІПН)
* дані документів про освіту та підвищення кваліфікації лікарів (диплом, сертифікати, інформація про проходження атестацій, підвищення кваліфікації тощо)
* робочу адресу електронної пошти кожного лікаря, унікальна для кожного лікаря
* номер телефону, бажано мобільний, кожного лікаря.

Реєстрація лікарів полягатиме у заповненні відповідних полів про лікаря.

Кожен лікар отримає лист-запрошення співпрацювати в системі eHealth на вказану для нього/неї унікальну адресу електронної пошти. Необхідно буде перейти за посиланням у листі для завершення створення облікового запису кожного лікаря.  