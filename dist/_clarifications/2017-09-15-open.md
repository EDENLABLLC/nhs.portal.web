---
title: Процедура підключення МІС  до системи eHealth
excerpt: ""
layout: document
clarification_types:
- "Розробникам"

date: '2017-09-15T00:00:05.000+00:00'
---

Згідно з затвердженим регламентом функціонування електронної системи охорони здоров’я, процедура підключення МІС до системи eHealth наступна:

1. Подання оператором заявки на підключення разом з необхідними документами.
Приклад заявки наведений у Додатку 2 до регламенту функціонування електронної системи охорони здоров’я.

    Документи мають свідчити, що медична інформаційна система відповідає таким вимогам:

    - зареєстрований в Україні в установленому законодавством порядку;
    - має в наявності інформацію в Єдиному державному реєстрі юридичних осіб, фізичних осіб – підприємців та громадських формувань, що передбачена частиною другою статті 9 Закону України “Про державну реєстрацію юридичних осіб, фізичних осіб – підприємців та громадських формувань” про кінцевого бенефіціарного власника (контролера) юридичної особи;
    - не має порушення провадження у справі про банкрутство, а також не перебувати у процесі ліквідації;
    - має законні підстави для користування МІС.

2. Після подання заявки адміністратор повинен надати уповноваженій особі медичної інформаційної системи (надіслати на електронну пошту вказану у заявці) тестовий ключ (токен) протягом 5 робочих днів від отримання заявки (заявки надсилаються на bugay@ti-ukraine.org).

3. Після успішного закінчення тестування адміністратор системи оформлює висновок про успішну реєстрацію та повідомити Комісію про підключення.

4. Комісія про підключення на підставі позитивного висновку адміністратора системи розглядає на достовірність документи прикріплені до заявки і приймає рішення про підключення оператора до функціоналу системи eHealth.

5. Після рішення Комісії про підключення, адміністратор системи повинен надіслати протягом 5 робочих днів на електронну пошту вказану у заявці продуктивний ключ (токен) на функціонал системи eHealth.

