---
title: Чому система має відкритий код?
excerpt: ""
layout: document
clarification_types:

date: '2017-09-15T00:00:05.000+00:00'
---

Система eHealth передбачає поєднання зусиль держави та бізнесу. Держава, перш за все, має гарантувати рівні правила гри на ринку та безпеку даних. Бізнес же в таких умовах зможе конкурувати на рівних умовах та надавати гарний сервіс безпосереднім користувачам: пацієнтам, лікарям, управлінцям, аптекам тощо.
Вже у розробці мінімального життєздатного продукту НЕ передбачено розробку “державного” інтерфейсу, яким змушені будуть користуватися всі.
 
Адже в Україні вже існують медичні інформаційні системи, які працюють в закладах охорони здоров’я. Лікарі та інші працівники лікарень вже звикли з ними працювати, знають як ними користуватися, мають необхідні навички. Заклади ж вже витратили кошти на встановлення та підтримку цих програмних рішень.
 
Не принциповим є наскільки поширеною є така практика серед комунальних та приватних лікарень. Принциповим є те, що цей ринок вже існує. І метою створення електронної системи охорони здоров’я є не знищити його, а сприяти розвитку та підтримати один одного.
 
Тож в системі eHealth "держава" розробляє “бек-енд” частину, визначає правила співпраці та API, мову спілкування центрального (державного) та приватного (розробники МІСІв) компонентів системи.
