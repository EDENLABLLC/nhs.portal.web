---
title: Яка нормативно-правова база лежить в основі роботи системи eHealth?
excerpt: ""
layout: document
clarification_types:
- "Розробникам"
- "Закладам"
- "Лікарям"
- "Розробникам"
- "Пацієнтам"
date: '2017-09-15T00:00:01.000+00:00'
---


* [Концепція]() реформи фінансування системи охорони здоров’я, схвалена розпорядженням Кабінету Міністрів України від 30 листопада 2016 р. № 1013-р. дала старт для підготовки проекту закону щодо реформи фінансування системи охорони здоров'я;
* [Меморандум]() щодо намірів співпраці у побудові в Україні прозорої та ефективної електронної системи охорони здоров’я від 25 листопада 2016 року заклав фундамент побудови електронної системи охорони здоров'я та відкрив шлях до створення мінімального життєздатного продукту в рамках електронної системи;
* [Меморандум]() про затвердження Технічних вимог для створення в Україні Пілотного [Мінімально Життєздатного Продукту]() та етапів Дорожньої карти щодо створення в Україні прозорої та ефективної електронної системи охорони здоров’я від 22.12.2016 р. відкрив шлях для технічної розробки перших компонентів електронної системи охорони здоров’я;
* [Меморандум]() про спільну діяльність щодо створення в Україні прозорої  та ефективної електронної системи охорони здоров’я від 16.03.2017, який було підписано Міністерством охорони здоров’я, Державним агентством з питань електронного урядування та об’єднанням громадськості,  ГО “Трансперенсі Інтернешнл Україна” та БО “Всеукраїнська мережа людей, які живуть з ВІЛ/СНІД” визначив початок системної роботи Проектного офісу eHealth та розподіл обов'язків та зони відповідальності сторін Меморандуму щодо створення та впровадження електронної системи охорони здоров'я;
* [Результати]() першого засідання Координаційної ради МОЗ з питань впровадження електронної охорони здоров’я щодо розгляду пропозицій з втілення Мінімально життєздатного продукту;
* Наказ ГО “Трансперенсі Інтернешнл Україна” №13 від 30.03.2016 про створення проектного офісу;
* [Регламент]() функціонування електронної системи охорони здоров’я в рамках реалізації пілотного проекту в частині забезпечення автоматизації обліку надання медичних послуг від 28.08.2017, затверджений ГО “Трансперенсі Інтернешнл Україна” - документ, який визначає порядок використання системи охорони здоров'я її учасниками;
* [Наказ]() Міністерства охорони здоров’я від 07.09.2017 № 1060 "Про тестування компонентів електронної системи обміну медичною інформацією, необхідних для запуску нової моделі фінансування на первинному рівні надання медичної допомоги" створив правову основу для запуску у тестовому режимі компонентів електронної системи охорони здоров'я для реєстрації лікарень, лікарів та пацієнтів.
