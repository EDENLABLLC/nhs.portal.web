---
title: Як організована система eHealth?
layout: document
clarification_types:
- "Розробникам"
- "Закладам"
- "Лікарям"
- "Розробникам"
- "Пацієнтам"
date: '2017-09-15T00:00:02.000+00:00'
---

Засади створення електронної системи охорони здоров’я eHealth, описані в Меморандумах між Міністерством охорони здоров’я, Проектним офісом та широкою ініціативою.

Згідно з ними електронна система охорони здоров’я має бути безпечною, зручною та корисною для користувачів, сучасною та такою, що забезпечує обмін інформацією між різними медичними інформаційними системами - інтероперабельною. Саме останній атрибут дозволить у майбутньому запровадити для кожного українця єдину електронну медичну картку.

Система eHealth складається з державного центрального компоненту та зовнішнього приватного компоненту.
* Центральний державний компонент є точкою об’єднання медичних інформаційних систем і є невидимим для кінцевих користувачів - лікарів, пацієнтів, управлінців.
* Зовнішній компонент представлений програмними рішеннями - приватними медичними інформаційними системами, що приєднались до системи eHealth. Саме через них кінцеві користувачі співпрацюватимуть з системою eHealth.

Всі приватні інформаційні системи, що приєдналися до системи eHealth, представлені на сайті системи. Перед тим, як потрапити до цього переліку , що вони пройшли перевірку на відповідність технічним вимогам та правилам безпеки, співпрацюють з центральним компонентом, та безкоштовно надають гарантований пакет електронних сервісів.

Згідно з регламентом функціонування системи МІС гарантовано надає всім користувачам безкоштовні, однаково якісні та безпечні сервіси перелічені в регламенті. Наразі це:
* реєстрація надавачів медичних послуг усіх форм власності
* реєстрація співробітників надавачів медичних послуг усіх форм власності (керівника,, бухгалтера,, відділу кадрів,, лікарів первинної ланки,,працівників реєстратури та інших помічників лікарів)
* створення та підписання декларацій про вибір лікаря між пацієнтами та лікарями

Користувачам потрібно лише обрати, яке з представлених програмних рішень МІС видається їм найбільш зручним чи більше подобається, гарантований пакет електронних сервісів - однаковий та безкоштовний.

