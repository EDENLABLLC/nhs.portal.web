---
title: "Про нас"
layout: inner
activeNav: "about"
backLink: "/"
backTitle: "Назад на головну"
---

<section class="about">
    <article class="about__main">
        <h2>Що таке система eHealth?</h2>
        <p>
            eHealth – електронна система, яка допомагає пацієнтам отримувати, а лікарям – надавати якісні медичні
            послуги. А ще – дозволяє контролювати, наскільки ефективно витрачаються виділені на охорону
            здоров’я державні кошти і запобігати зловживанням.
        </p>
        <p>
            Це – складна система, яка буде поступово впроваджуватися протягом кількох років.
            Спочатку вона охопить первинну ланку медицини – сімейних лікарів, терапевтів та педіатрів.
            Пацієнти укладатимуть декларації із обраними лікарями, і лікарі реєструватимуть ці декларації в системі.
            Таким чином, держава зможе оплачувати лікарю за кожного пацієнта, а пацієнт отримає
            гарантовані державою безкоштовні медичні послуги. Так eHealth допоможе реалізувати
            принцип “гроші ходять за пацієнтом”.
        </p>
        <p>
            У майбутньому eHealth дасть можливість кожному швидко отримати свою медичну інформацію,
            а лікарям – правильно ставити діагноз з урахуванням цілісної картини здоров’я пацієнта.
            Вже не буде потреби в паперових медичних картах і друкованих довідках, які губляться і забуваються.
            Лікарі виписуватимуть електронні рецепти, які не можна буде ні загубити, ні підробити.
            Система міститиме всю медичну історію пацієнта, і вона буде доступна як пацієнту,
            так і його лікарям – все, як на долоні.
        </p>
        <p>
            А державні органи розумітимуть, куди слід витрачати державні кошти, щоб це приносило
            максимум користі, адже система накопичуватиме велику кількість статистики про
            захворювання і лікування. В результаті, українці будуть отримувати за державний
            кошт більше якісних медичних послуг.
        </p>
        <p>
            Різні країни електронізують систему охорони здоров’я по-різному. В Україні система
            складатиметься з центрального компонента – він відповідатиме за централізоване
            зберігання та обробку інформації – та медичних інформаційних систем (МІС),
            які лікарні та поліклініки можуть обирати на ринку і встановлювати в себе.
        </p>
        <p>
            Центральний компонент буде контролювати Національна служба здоров’я України,
            яка створюється при Міністерстві охорони здоров’я. Вона вимагатиме від розробників
            цьому комерційні МІСи гарантовано надають базовий пакет електронних сервісів.
            Із повним переліком  МІСів можна ознайомитися на сайті eHealth.
        </p>
        <p>
            Систему eHealth розробляє та впроваджує Проектний офіс, створений громадськими
            організаціями Transparency International та Всеукраїнська мережа ЛЖВ. Систему
            створюють українські ІТ-фахівці коштом міжнародних донорів – Світового банку,
            урядів США та Канади, Глобального Фонду та інших. Проектний офіс співпрацює
            з Міністерством охорони здоров’я на основі Меморандуму. За експлуатацію
            eHealth буде відповідати створене з цією метою державне підприємство.
        </p>
        <div class="about__history">
            <ul>
                <li>
                    <h4>До 01.10.2017</h4>
                    <p>Запущено в пілотному режимі «капітацію»</p>
                    <p>Затверджено необхідну нормативну базу для пілоту</p>
                    <p>Створено ДП, яке стане адміністратором системи</p>
                    <p>Затверджено довгострокову стратегію розвитку eHealth</p>
                </li>
                <li>
                    <h4>До 01.01.2018</h4>
                    <p>Запущено в пілотному режимі підтримку програми «Доступні ліки»</p>
                    <p>Проведено міграцію системи в українське сховище даних</p>
                    <p>Підготовлено технічне завдання для отримання сертифікату КСЗІ</p>
                    <p>Систему передано з ТІ на ДП</p>
                    <p>Узгоджено бізнес-модель для розробників МІСів</p>
                    <p>Затверджено семантичні та технічні стандарти (e.g. SNOMED, HL7 FHIR)</p>
                    <p>Підтверджене фінансування на розробку системи на 2018-2019 роки</p>
                    <p>Система стає обов’язковою для використання</p>
                </li>
                <li>
                    <h4>До 01.04.2018</h4>
                    <p>Отримано сертифікат КСЗІ</p>
                    <p>Забезпечена нормативна база для функціонування системи</p>
                    <p>Проведено навчання лікарів щодо переходу на нову систему фінансування</p>
                </li>
                <li>
                    <h4>До 01.08.2018</h4>
                    <p>Капітаційні виплати по зеленим спискам</p>
                </li>
            </ul>

        </div>
    </article>
    {{page.url.params.tag}}
</section>
