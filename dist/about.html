---
title: "Про нас"
layout: inner
activeNav: "about"
backLink: "/"
backTitle: "Назад на головну"
---

<section class="about">
    <article class="about__main">
        <h2>Що таке система eHealth?</h2>
        <p>Електронна система охорони здоров’я – це система, яка допомагає пацієнтам отримувати, а лікарям – надавати якісні медичні послуги. А ще – дозволяє контролювати, наскільки ефективно витрачаються виділені на охорону здоров’я державні кошти і запобігати зловживанням.</p>
        <p>«Електронне здоров’я» – складна система, яка буде поступово впроваджуватися протягом кількох років. Спочатку вона охопить первинну ланку медицини – сімейних лікарів, терапевтів та педіатрів. Пацієнти укладатимуть декларації із обраними лікарями, і лікарі реєструватимуть ці декларації в системі. Таким чином, держава зможе оплачувати лікарю за кожного пацієнта, а пацієнт отримає гарантовані державою безкоштовні медичні послуги. Так система «Електронне здоров’я» допоможе реалізувати принцип “гроші ходять за пацієнтом”.</p>
        <p>У майбутньому eHealth система дасть можливість кожному швидко отримати свою медичну інформацію, а лікарям – правильно ставити діагноз з урахуванням цілісної картини здоров’я пацієнта. Вже не буде потреби в паперових медичних картах і друкованих довідках, які губляться і забуваються. Лікарі виписуватимуть електронні рецепти, які не можна буде ні загубити, ні підробити. Система міститиме всю медичну історію пацієнта, і вона буде доступна як пацієнту, так і його лікарям – все, як на долоні.</p>
        <p>А державні органи розумітимуть, куди слід витрачати державні кошти, щоб це приносило максимум користі, адже система накопичуватиме велику кількість статистики про захворювання і лікування. В результаті, українці будуть отримувати за державний кошт більше якісних медичних послуг.</p>
        <p>В Україні система складатиметься з центрального компонента (ЦБД) – він відповідатиме за централізоване зберігання та обробку інформації – та медичних інформаційних систем (МІС), які лікарні та поліклініки можуть обирати на ринку і встановлювати в себе.</p>
        <p>Центральний компонент контролюється державою. Адміністратором eHealth системи є створене з цією метою державне підприємство «Електронне здоров’я». Адміністратор вимагатиме від розробників МІС строго дотримуватися вимог до надійності, безпеки та конфіденційності даних, якими їхні системи обмінюватимуться з центральним компонентом. Система також пройде сертифікацію Державної служби спеціального зв'язку та захисту інформації України.</p>
        <p>Медичні заклади зможуть обирати будь-яку медичну інформаційну систему з-поміж тих, які пройшли перевірку і підключилися до центрального компонента системи «Електронне здоров’я». При цьому комерційні МІСи гарантовано надають базовий пакет електронних сервісів. Із повним переліком МІСів можна ознайомитися за посиланням: <a class="link" href="/providers.html">https://portal.ehealth-ukraine.org/providers.html</a>.</p>
    </article>
    <div class="about__partners">
        <h2>З їх допомогою було створено систему eHealth</h2>
        <div class="about__partners-img"></div>
    </div>
    {{page.url.params.tag}}
</section>
