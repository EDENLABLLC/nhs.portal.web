---
title: "Про нас"
layout: inner
activeNav: "about"
backLink: "/"
backTitle: "Назад на головну"
---

<section class="about">
    <article class="about__main">
        <h2>Що таке система eHealth?</h2>
        <p>Електронна система охорони здоров’я eHealth – це система, яка допомагає пацієнтам отримувати, а лікарям – надавати якісні медичні послуги. А ще – дозволяє контролювати, наскільки ефективно витрачаються виділені на охорону здоров’я державні кошти і запобігати зловживанням.
        </p>
        <p>
            Це – складна система, яка буде поступово впроваджуватися протягом кількох років. Спочатку вона охопить первинну ланку медицини – сімейних лікарів, терапевтів та педіатрів. Пацієнти укладатимуть декларації із обраними лікарями, і лікарі реєструватимуть ці декларації в системі. Таким чином, держава зможе оплачувати лікарю за кожного пацієнта, а пацієнт отримає гарантовані державою безкоштовні медичні послуги. Так система eHealth допоможе реалізувати принцип “гроші ходять за пацієнтом”.
        </p>
        <p>
            У майбутньому система eHealth дасть можливість кожному швидко отримати свою медичну інформацію, а лікарям – правильно ставити діагноз з урахуванням цілісної картини здоров’я пацієнта. Вже не буде потреби в паперових медичних картах і друкованих довідках, які губляться і забуваються. Лікарі виписуватимуть електронні рецепти, які не можна буде ні загубити, ні підробити. Система міститиме всю медичну історію пацієнта, і вона буде доступна як пацієнту, так і його лікарям – все, як на долоні.
        </p>
        <p>
            А державні органи розумітимуть, куди слід витрачати державні кошти, щоб це приносило максимум користі, адже система накопичуватиме велику кількість статистики про захворювання і лікування. В результаті, українці будуть отримувати за державний кошт більше якісних медичних послуг.
        </p>
        <p>
            В Україні система складатиметься з центрального компонента – він відповідатиме за централізоване зберігання та обробку інформації – та медичних інформаційних систем (МІС), які лікарні та поліклініки можуть обирати на ринку і встановлювати в себе.
        </p>
        <p>
            Центральний компонент буде контролювати держава. За експлуатацію системи eHealth буде відповідати створене з цією метою державне підприємство. Разом вони вимагатимуть від розробників МІС строго дотримуватися вимог до надійності, безпеки та конфіденційності даних, якими їхні системи обмінюватимуться з центральним компонентом. Система також пройде сертифікацію Державної служби спеціального зв'язку та захисту інформації України.
        </p>
        <p>
            Медичні заклади зможуть обирати будь-яку медичну інформаційну систему з-поміж тих, які пройшли перевірку і підключилися до центрального компонента системи eHealth. При цьому комерційні МІСи гарантовано надають базовий пакет електронних сервісів. Із повним переліком  МІСів можна ознайомитися на сайті системи eHealth.
        </p>
        <p>
            Систему eHealth розробляє та впроваджує Проектний офіс, створений громадськими організаціями Transparency International та Всеукраїнська мережа ЛЖВ. Систему створюють українські ІТ-фахівці коштом міжнародних донорів – Світового банку, урядів США та Канади, Глобального Фонду та інших. Проектний офіс співпрацює з Міністерством охорони здоров’я на основі Меморандуму.
        </p>
        <div class="about__history">
            <ul>
                <li>
                    <h4>До 01.10.2017</h4>
                    <p>1. Запущено в тестовому режимі функціонал «капітації»</p>
                    <p>2. Затверджено необхідну нормативну базу для тестового режиму</p>
                    <p>3. Підготовлено довгострокову  стратегію розвитку eHealth</p>
                    <p>4. Підготовлено ТЗ для отримання сертифікату КСЗІ</p>
                </li>
                <li>
                    <h4>До 01.01.2018</h4>
                    <p>1. Запущено в пілотному режимі підтримку програми «Доступні ліки»</p>
                    <p>2. Створено ДП, яке стане адміністратором системи</p>
                    <p>3. Проведено міграцію готових компонентів системи в український центр обробки даних</p>
                    <p>4. Систему передано на ДП</p>
                    <p>5. Узгоджено бізнес-модель для розробників МІС</p>

                </li>
                <li>
                    <h4>До 01.04.2018</h4>
                    <p>1. Отримано сертифікат КСЗІ</p>
                    <p>2. Забезпечена нормативна база для функціонування системи</p>
                    <p>3. Проведено навчання лікарів щодо переходу на нову систему фінансування</p>
                </li>
                <li>
                    <h4>З 01.08.2018</h4>
                    <p>1. Капітаційні виплати на основі даних з системи</p>
                </li>
            </ul>
        </div>
    </article>
    <div class="about__partners">
        <h2>З їх допомогою було створено систему eHealth</h2>
        <div class="about__partners-img"></div>
    </div>
    {{page.url.params.tag}}
</section>
